---
title: Influenceri i zabavljači
date: 2020-06-27 16:00:00
tags: [mediji, marketing, zabava, posao]
categories:
- Mediji 
description: Šta je potrebno da bi došli do uspeha kao umetnik?
card: uticaj.jpg
comments: true
---

<style>
    .img-mb-14 { margin-bottom: 14px; }
    a { color: #6463ce; font-weight: 500; }
</style>

# Influenceri i zabavljači

Youtuberi, influenceri, twiteraši, starlete, pevači... izgleda da postoji konstantan porast ljudi koji misle da mogu uspeti kao zabavljači ili edukatori, kako na nekoj internet platformi, tako i na klasičnim medijima. 

Ovom prilikom želim da pokažem zašto je teško uspeti kao "umetnik".

Obzirom da smo ograničeni na srpsko tržište procena je da [srpska populacija broji maksimalno 14 miliona](https://sh.wikipedia.org/wiki/Srbi) od kojih se u Srbiji nalazi oko 6 miliona, to je ono što predstavlja publiku ako je vaš video/radio/podkast materijal na srpskom jeziku. Mada bi tehnički ovde mogli ubrojati i Crnogorce, Hrvate, Bošnjake i određeni broj Makedonaca i Slovenaca ja sam ih ovde izostavio jer se računica ne bi značajno izmenila bar za ono što pokušavam da kažem.

Ako uzmemo da dan ima 24 sata i da 8 sati potrošimo na spavanje, u proseku 4 sata po glavi stanovnika se potroši na rad (jer ne rade svi stanovnici), 2 na hranu i ostale potrebe, optimistički ćemo proceniti da svaki dan imamo 10 sati koje možemo upotrebiti za zabavu. 

Dobijamo da je ukupni potencijal <abbr title="14,000,000 * 10 sati * 365">51.1 milijardi sati</abbr> ili 3066 milijardi minuta vremena za kojih se bore svi zabavljači.

Ako uzmemo da je u jedan video traje:
- 1 min - onda može biti 3066 milijardi pregleda što je maksimalni potencijal od <abbr title="(3,066,000,000,000/100,000)*$50">$1,533,000,000</abbr>
- 5 min - onda može biti 613.2 milijardi pregleda što je maksimalni potencijal od <abbr title="  (613,200,000,000/100,000)*$70">$429,240,000</abbr>
- 10 min - onda može biti 306.6 milijardi pregleda što je maksimalni potencijal od <abbr title=" (306,600,000,000/100,000)*$90">$275,940,000</abbr>
- 20 min - onda može biti 153.3 milijardi pregleda što je maksimalni potencijal od <abbr title=" (153,300,000,000/100,000)*$110">$168,630,000</abbr>

Uzeli smo da se u zavisnosti od dužine klipova zarada povećava na [100,000 pregleda od $50 do $110](https://www.youtube.com/watch?v=pWmP2zJionA), sa dužinom trajanja jer je moguće postaviti više reklama. 

Prvo što se može primetiti je da što su materijali duži mada zarađuju više po klipu - totalna zarada opada. Takođe, može se videti da je maksimalni potencijal cele industrije nekih $1,5 milijardi. Ovde nisu uračunate reklame sponzora nego samo zarada koja dolazi direktno od platformi putem ugrađenih reklama.

Mada ovo izgleda kao velika brojka to je ukupni maksimalni potencijal industrije. Obzirom da zavisi od ukupnog ljudskog vremena - nema prostora za širenje.

Kada bi svaki od ovih zabavljača zarađivao srednji bruto prihod od $50,000, maksimalni broj zabavljača bi bio 30660, što ne izgleda tako loše ali postoji nekoliko problema.

Treba imati u vidu da je ovo veoma optimističan proračun. Ovo su neke od stavki koje značajno ograničavaju brojeve i umanjuju šanse da uspete kao umetnik:

- broj stanovnika je preduvan mnogi stanovnici ne gledaju ni jedan od medija jer su jednostavno previše mladi ili stari
- ako uključimo stanovnike drugih zemalja obzirom da oni imaju svoje zabavljače moramo isključiti takođe vreme koji naši stanovnici posvećuju drugim stranim medijima.
- broj sati koje posvećujemo zabavi je u proseku [4 sata](https://www.quora.com/How-much-YouTube-do-you-watch-every-day) međutim
- vreme za zabavu nije posvećeno jednom medijumu ono je podeljeno između youtube-a, instagram-a, podcasta... ali isto tako programa za chat Viber/WhatsUp/TikTok
- mada se neki mediji mogu koristiti u isto vreme (možete slušati muziku i gledati instagram) ovo je prilično ograničeno
- prosečna dužina klipa zavisi od vrste i tipa materijala, pa tako za youtube može biti [3 minuta](https://buffer.com/library/optimal-length-social-media/) dok edukativni materijali mogu trajati satima u više delova.
- najvažnije jedan umetnik se bori za pažnju istog broja ljudi a njihova pažnja i vreme je već podeljena na druge medijume zabave koje nisam pomenuo. 
    Pa tako: klasični TV program, filmovi, bioskop, serije, dnevnici, zabavne emisije, knjige, slikari i skulptori, pozorište, novine, blogovi, internet članci, koncerti i galerije, sportski događaji i prenosi utakmica i mečeva, i mnogo toga još.
- ovo nije kraj, osim što se umetnik bori sa svim gore navedenim medijima, on se istovremeno bori sa svim istoriskim delima koja su ikad napisana i koja još imaju vrednost, pa tako svi stari filmovi i knjige su još u opticaju i oduzimaće ljudima vreme. 
- U svetu postoji negde oko [130 miliona knjiga](https://www.telegraph.co.uk/technology/google/7930273/Google-counts-total-number-of-books-in-the-world.html), dok je apsolutni maksimum koji čovek može da pročita tokom svog život sa raznim pomagalima oko [20 hiljada](https://www.quora.com/How-many-books-can-one-read-in-their-lifetime).
- Statistika kaže da samo youtube ima više od [5 milijardi](https://www.omnicoreagency.com/youtube-statistics/) podeljenih klipova, samim tim naši autori se bore sa svim ostalim autorima sveta pa je njihov kolač još manji. 
- Obzirom da se vreme konvertuje u zaradu treba uračunati i da se mnogi objavljeni materijali ne zarađuju mada troše vreme  

Ovo sve znači da kako godine prolaze, umetnicima će biti sve teže i teže da se izbore za ljudsko vreme. 

Hajde da optimizujemo brojke:
((10,000,000 ljudi * 4 h * 60 min/h * 365 dana / 4 sata)/100000 pregleda * $100)/1.3 (istoriski materijal, strano tržište) ~ $170 miliona 

Kada se $170 miliona podeli sa bruto prihodom (pre poreza i doprinosa) od $50,000 dobija se skromni broj od 3400 ljudi. Dohodak $50 hiljada je uzet kao granica između niže i srednje klase u zapadnim zemljama. 

Sad na sve ovo treba dodati da ne zarađuju svi isto i da je kriva raspodele piramidalna. Oni najpopularnijih 1% mogu zarađivati 50% ukupne zarade dok sledećih 10% zarađuje 20%, dok se ostatak bori za 30% od svega. Što znači da 374 osoba može deliti ukupni prihod od $119 miliona, dok se na ostalih 3026 može deliti bruto zaradu od $16523, i mada ta brojka u sadašnjoj Srbiji izgleda i dalje interesantno treba imati na umu da se u zapadnim zemljama sa takvim primanjima jedva preživljava.

Čak i da uzmemo 3400 ljudi to je samo 0.024 % od ukupnog stanovništva.

To je razlog zašto bez obzira na lepotu, pamet ili neverovatan talenat - mnogi umetnici ne mogu da uspeju. Verovatnoća da će te nekoga videti jednom i nikad više jer neće moći da se probiju je veoma velika. 

Istovremeno postaje jasno zašto je reklama neophodna, i zašto se mnogi reklamiraju toliko agresivno. Mnogi umetnici troše sav novac koji zarade na reklame, ne bi li uspeli da se probiju ali im to i dalje ne uspeva. Ovo objašnjava i pojavu da postoji dosta onih koji prodaju usluge edukacije o tome kako uspeti na socijalnim platformama, mada brojevi pokazuju da će samo oni time zaradjuju novac dok više od 99.9% nikad neće uspeti da se probije. 

Ovo objašnjava i sve senzacionalističke priče, nasilje, spletke, intrige, tračeve i [teorije zavere](/articles/teorije-zavere) o kojima sam pisao. Da bi se probili u piramidalnom sistemu koji ima ograničene resurse, svi umetnici su prinuđeni da se bore za našu pažnju i vreme ne birajući sredstva, jednostavno jer je naše raspoloživo vreme ograničeno.

Ako se pitate zašto niko ne čita vaš blog, facebook postove, ne lajkuje instagram slike, zašto nemate pregleda na youtubu, i zašto uvek gledate ista lica na TV ekranima sad znate - 0.024% je jako mala šansa za uspeh. 

Povrh svega loša vest za sve je da se zarada neće promeniti mnogo bez obzira da li Srbija uspela u ekonomskoj trci ili ne. 

Treba na kraju uzeti u obzir da koliko god truda uložili, oni koji su već na vrhu neće lako predati svoj tron. Pa je samim tim osim što je bitka naj-naj-talentovanijih, umetnost i medijska popularnost su rezervisane za one najizdržljivije.

Za kraj bavljenje umetnošću treba da bude iz ljubav, nešto što će nas osloboditi stresa uobičajnog života i posla a ne nešto što će nam stvarati stres jer ne možemo doći do željene popularnosti, slave i novca. 
