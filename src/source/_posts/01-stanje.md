---
title: Stanje 
date: 2020-05-08 20:40:00
tags: [ekonomija, razvoj, serija]
categories:
- Ekonomski Razvoj 
description: Zamislite da skenirate pacijenta, i vaša prva pomisao je "kakav haos koja je ovo budala uradila", nakon malo dužeg posmatranja počnete a shvatate genijalnost zahvata, jedinog mogućug u datom trenutku.
card: stanje.jpg
comments: true
---

# Stanje 

Čisto kao upozorenje da neko ne bi zaspao dok čitate sve navedene brojke. Da bi se ispostavila valjana dijagnoza, jer zaista je pacijent pred vama, probao sam da nađem meru između rizika gubljnja u moru podataka i neophodnog minimuma. Savet je da brzo proletite kroz tekst a zatim se potrebi vraćate na njegove delove kada dođete do dela pod naslovom "Dijagnoza".

## Teritorija

Povrišina Srbije je 88,361 km2. Gustina naseljenosti je 79 stanovnika po kilometru kvadratnom ili drugim rečima na svakog čoveka dolazi 12654 m2 ili 1.26 hektara zemlje. Osim izlaza na more, Srbija ima sve što je potrebno za uspeh pa ipak od 5.1 miliona hektara poljoprivrednog zemljišta i obradivih 4.2 miliona hektara, koristi se tek 3.35 miliona hektara. Milion hektara je neobrađeno <sup>[[2]](https://www.telegraf.rs/vesti/934199-pusto-i-sablasno-u-selima-sirom-srbije-145-000-kuca-u-kojima-niko-ne-zivi)</sup>. Razlog za ovo je između ostalog i velika unutrašnja migracija koju ćemo pomenuti kasnije.  

Bitno je naglasiti da u modernoj ekonomiji teritorija ne znači mnogo, zemlje sa mnogo manjom teritorijom od naše su ekonomski značajno uspešnije. Bitno je koliki je intelektualni potencijal zemlje i koliko je ona sposoban da iskoristi postojeće resurse. Mada su prirodna i rudnim bogatstvima jedne zemlje od ključne važnosti u stanju izolacije, u globalnoj ekonomiji te grane ne moraju biti najisplativije.


## Stanovništvo

Na kraju 2018 Srbija je imala [6,982,604](https://www.stat.gov.rs/sr-latn/vesti/20190628-procenjen-broj-stanovnika-2018/?s=1801) stanovnika, što je je 533,742 stanovnika manje nego 2000 godine. Za 20 godina Srbija je izgubila 7% svog stanovništva. Nesumnjivo, ogromna brojka i za mnogo veće i ekonomski stabilnije zemlje. Kada bi USA izgubila 7% svog stanovništva to bi značilo 23 miliona stanovnika manje.

Stopa smrtnosti u 2018 je bila 14.6 dok je stopa rođenih 9.2 na 1000 stanovnika što je nedovoljno za prostu reprodukciju.
Nastavljajući ovim trendom Srbija godišnje gubi više od 37 hiljada stanovnika. Svake godine grad veličine Jagodine nestane sa mape!

### Migracija

#### Spoljašnja
Srbija ne gubi stanovništvo samo kroz negativne trendove prirodnog priraštaja već i kroz migraciju stanovništva. Mnogi ljudi potragom za boljim prilikama odlaze iz zemlje. Podaci govore da je od 2000 godine pa [451,346 ljudi](https://www.blic.rs/biznis/vesti/otisao-sam-i-opet-bih-istrazivali-smo-koliko-je-tacno-ljudi-napustilo-srbiju-od-2000/rxvthb4) je otišlo iz zemlje.

Među njima veoma često su visoko školovani kadrovi. Doktori, arhitekte, inženjeri raznih struka odlaze tamo negde preko, gde za za relativno kratko vreme stiču ono što nisu mogli ni da sanjaju u Srbiji. Sledeći put kad na TV ekranima vidite o političkom razmetanju, spletkama i malverzacijama, setite se da je sve to ništa u poređenju sa bogatstvom koje Srbija gubi sa pameću koja odlazi. To neprocenjivo bogatstvo je često trajno izgubljeno. Retki slučajevi povratka su najčešće anegdotskog tipa. 

#### Unutrašnja
Osim spoljnje migracije i ona unutrašnja ostavlja negativne posledice. Stanovništvo se masovno seli ka većim gradovim napuštajući manje sredine. Od 4709 sela, 1.200 je u fazi nestajanja. 550 sela ima manje od 50 stanovnika, u 500 ne postoji asfaltni put ni veza sa svetom, a 230 nema osnovne škole. Dve trećine nema ambulante. 400 sela u Srbiji nema prodavnice.<sup>[[1]](https://www.espreso.rs/vesti/drustvo/298123/ljudi-srbija-izumire-nece-imati-ko-da-ugasi-svetlo-da-li-je-ova-jeziva-statistika-bilo-koga-u-drzavi-zabrinula)</sup>


### Zaposleni / Penzioneri / Nezaposleni 

Broj stanovnika:    [6,982,604](https://www.stat.gov.rs/sr-latn/vesti/20190628-procenjen-broj-stanovnika-2018/)  
Broj zaposolenih:   [2,938,200](https://www.stat.gov.rs/sr-latn/vesti/20200228-kretanja-na-trzistu-rada-u-cetvrtom-kvartalu-2019/)  
Broj nezaposlenih:    [314,100](https://www.stat.gov.rs/sr-latn/vesti/20200228-kretanja-na-trzistu-rada-u-cetvrtom-kvartalu-2019/)  
Broj penzionisanih: [1,707,434](https://www.makroekonomija.org/penzije/broj-penzionera-i-penzije-januar-2020/)  
Deca ukupno:        [1,282,800](http://devinfo.stat.gov.rs/SerbiaProfileLauncher/files/profiles/sr/1/DI_Profil_Republika%20Srbija_EURSRB.pdf)  
&nbsp;&nbsp; - Deca do 6 godina (predškolski uzrast)       	    456,554   
&nbsp;&nbsp; - Deca od 7 do 14 godina (uzrast osnovna škola)    544,042   
&nbsp;&nbsp; - Deca od 15 do 18 godina (uzrast srednja škola)   282,204   

Kada se gore navedene brojke saberu nedostaje 740,070 stanovnika. Ko su ovi ljudi ne mogu reći sa sigurnošču pretpostavka je da su u pitanju studenti, ljudi sa invaliditom koji nisu zaposleni, ljudi na privremenom radu u inostranstvu koji se i dalje vode kao stanovnici Srbije.
Što se gastarbajtera tiče nije jasno zašto NBS računa strane doznake u sastavu BDP ako se ovi ljudi ne smatraju zaposlenima. Jasno je da ne plaćaju porez zbog zabrane duplog oporezivanja prema bilateralnom sporazumu ali ako se novac koji šalju samima sebi ili familijama računa kao deo BDP njihov status bi takođe trebali da računamo kao zaposleni. Ako bi se to uradilo imali bi podelu na zaposlene unutar zemlje i inostranstvu sve dok imaju adresu u Srbiji.   

Koliko ljudi je privremeno u inostranstvu a koliko tamo stalno boravi su veoma različite i kreću se od izvora do izvora. Neki izvori govore da ima i preko 3 miliona Srba koji žive van Srbije, pri čemu je na privremenom radu od 300 hiljada, tokom pandemije broj onih koji se vratio u Srbiju je iznosio [400 hiljada](https://www.blic.rs/biznis/vise-od-400000-gastarbajtera-vec-se-vratilo-u-srbiju-otkazi-prste-sirom-sveta-kako-ce/q9dp0cw).

Obzirom da su ovi podaci prilično zbunjujući, molim za pomoć ako znate nekoga ko radi u zavodu za statistiku da pomogne da razjasnim podatke i time dobijem bolji uvid u stanje stvari e-mail je kao i uvek `prozirno.sve [AT] gmail.com`.

Dok ne dođem do finije strukture podataka fokusiraću se na broj nezaposlenih i ostale resurse koji su trenutno dostupni.

#### Javni Sektor 

Javni sektor ima ukupno [599,994 zaposlenih](https://publikacije.stat.gov.rs/G2020/Xls/G20201017.xlsx "str05") od toga:
-- 83,626 - javna državna preduzeća 
-- 60,360 - javna lokalna preduzeća 
-- 27,710 - administracija - nivo lokalne samouprave 
-- 132,767 - administracija - nivo države i autonomne pokrajine 
-- 149,375 - zdravstveni i socijalni rad 
-- 146,156 - obrazovanje i kultura 

Iz podatak uzetih od zavoda za statisiku nije mi poznato da li gore navedene brojke uključuju zaposlene u policiji, vojsci i bezbednosno-obaveštajnim službama republike Srbije.

Uzmemo li u obzir da je prosečna plata u javnom sektoru [60,000 dinara](https://www.blic.rs/biznis/vesti/u-javnom-sektoru-60000-dinara-u-privatnom-38000-svi-pricaju-o-vecim-platama-a-evo/wz2thry) to znači da je samo za potrebe ljudstva u javnom sektoru potrebno obezbediti 3.7 milijardi EUR godišnje.


## Bruto Nacionalni Dohodak
U 2018 bruto nacionalni dohodak je bio 50.6 milijardi dolara, ili 7247 dolara po glavi stanovnika godišnje.

<img src="/articles/01-stanje/gdp-i-teritorija.jpg" width="350" title="Bruto Nacionalni Dohodak, Broj Stanovnika i Teritorija" alt="" class="img-mb-14">

U prikazanoj tabeli možete videti kako se Srbija drži u odnosu na zemlje u regionu. Ovoj listi su dodate četri zemlje koje ne pripadaju regionu ali imaju približan broj stanovnika ili veličinu teritorije.

Mada ovakvo poređenje može biti nezahvalno jer svaka zemlja ima svoje različitosti i drugačiji recept za uspeha, bitno je primetiti da u pojedinim slučajevima postoje anomalije iz kojih bi mi mogla naučiti mnogo toga kako bi napravili bolju strategiju da bi se bolje pozicionirali bez obzira što ne pripadamo Evropskoj Uniji. U današnjoj ekonomiji poljuprivreda i proizvodnja hrane ne predstavljaju osnovni izvor prihoda, pa tako dobar primer je Holandija koja sa veoma malom teritorijom po glavi stanovnika ostvaruje neverovatne rezultate. Takeđe na primerima Irske, Holandije i Izraela se može videti da grane kao što su proizvodnja medicinske i farmaceutske opreme, elektronskih komponenti i informatičkih tehnologija ostvaruju više od 50% izvoza ovih zemlje.

Na sve ovo treba dodati da 400,000 ljudi koji su na privremenom radu u inostranstvu matici godišnje pošalju [3.5 milijardi EUR](https://www.blic.rs/biznis/zbog-povratka-gastarbajtera-gubimo-i-do-milijardu-evra-doznaka-400000-srba-vec-se/rmvn9rc), što predstavlja 7% odsto ukupnog bruto društvenog proizvoda Srbije.

Šta mislite sa kojom ekonomijom sa donje liste Srbija može da se izjednači u narednih 10 godina?

<blockquote class="twitter-tweet"><p lang="und" dir="ltr">Trenutni <a href="https://twitter.com/hashtag/BDP?src=hash&amp;ref_src=twsrc%5Etfw">#BDP</a> Srbije po glavi stanovnika je $7,247. <br>Sa kojom ekonomijom bi <a href="https://twitter.com/hashtag/Srbija?src=hash&amp;ref_src=twsrc%5Etfw">#Srbija</a> mogla da se izjednači u narednih 10 godina?<a href="https://twitter.com/hashtag/ekonomija?src=hash&amp;ref_src=twsrc%5Etfw">#ekonomija</a> <a href="https://twitter.com/hashtag/upitnik?src=hash&amp;ref_src=twsrc%5Etfw">#upitnik</a> <a href="https://twitter.com/hashtag/ljudi?src=hash&amp;ref_src=twsrc%5Etfw">#ljudi</a> <a href="https://twitter.com/hashtag/razvoj?src=hash&amp;ref_src=twsrc%5Etfw">#razvoj</a></p>&mdash; transparentno (@prozirno) <a href="https://twitter.com/prozirno/status/1258796195935387648?ref_src=twsrc%5Etfw">May 8, 2020</a></blockquote> <script async src="https://platform.twitter.com/widgets.js" charset="utf-8"></script>

Sustići jednu ekonomiju nije isto što i sustići njen trenutni bruto nacionalni dohodak, slično kao u bilo kakvoj drugoj trci. Obzirom da cela svetska ekonomija kontinualno raste i inflatorno se naduvava, ova ekonomska trka veoma podseća na trčanju na pokretnoj traci koja ubrzava. Sa 10% rasta svake godine Srbiji bi bilo potrebno 26 godina da dostigne sadašnji nivo bruto društvenog dohotka Irske, a približno 37 godina da dostigne Irsku ako bi ona zadržala rast od 3% koji trenutno ima. Dosadašnji rast Srpske ekonomije je bio oko 4.3% na godišnjem nivou. Pitanje za kreativno razmišljanje bi bilo: šta je potrebno da se to ostvari za 10 godina?


## Uvozi i izvozi 

Što se uvoza i izvoza tiče, Srbija troši značajno više sredstava na uvoz nego što je ostvareni izvoz. Pri čemu se gubitak na prostoj razlici uvećava svake godine.

<img src="/articles/01-stanje/uvod-uvoz-izvoz.jpg" width="350" title="Godišnji Uvoz/Izvoz u milijardama EUR" alt="" class="img-mb-14">

|milijard. EUR| 2016 | 2017 | 2018 | 2019 |
|---------|------|------|------|------|
| Izvoz   | 18.7 | 20.4 | 21.9 | 23.9 |
| Uvoz    | 20.5 | 23.1 | 25.5 | 27.9 |
| Razlika | -1.8 | -2.7 | -3.7 | -4.0 |

<sup>* Statistički Kalendar Republike Srbije za 2020 (strana 36) https://publikacije.stat.gov.rs/G2020/Pdf/G202017013.pdf</sup>


## Budžet i PIO fond  

### Budžet
Ukupni prihodi države su približno [11.2 milijarde EUR](http://www.parlament.gov.rs/upload/archive/files/cir/pdf/zakoni/2019/BUDZET%202020.pdf) 
pri čemu će ukupna planirana potrošnja biti 11.4 milijarde EUR ili **204.5 milliona EUR veća** od ostvarenog prihoda. 

Javni duga sredinom 2019. godine, iznosio je 23.8 milijardi EUR. 

U 2020. godini takođe:  
- izdaće se garancije bankama do iznosa od 752 milliona EUR.  
- odobriće se projektni i programski zajmove do iznosa od 9.6 milijardi EUR.

<img src="/articles/01-stanje/uvod-prihodi-budget-2020.jpg" width="350" title="Budžetski prihodi i primanja" alt="" class="img-mb-14">

Ukupan udeo prihoda koji se dobija porezom na dohodak građana i dobit pravnih lica iznosi 13.3%, dok se najveći udeo prihoda ostvaruje kroz oporezivanje uvozne robe kroz PDV i carinu 43.6%, i akcize nafte i duvana koji čine 20.9%. 

### PIO fond
Što se tiče fonda za Penzisko i Invalidsko Osiguranje kao što se može pročitati u dostupnoj publikaciji "prihod fonda čine sredstva obezbeđena naplatom doprinosa za penzijsko i invalidsko osiguranje, sredstva koja se u skladu sa Zakonom obezbeđuju u budžetu, od imovine kojom raspolaže Fond, od finansijskih ulaganja i kamata ostvarenih izdavanjem, odnosno prometom hartija od vrednosti, sredstva ostvarena subvencijom i donacijama, **prodajom društvenog kapitala i društvenih preduzeća**, kao i dividende na akcije po osnovu ranijih ulaganja sredstava za penzijsko i invalidsko osiguranje u skladu sa Zakonom." [*](https://www.pio.rs/images/dokumenta/Informator/2019/Informat.jun%202019-lat.pdf)

Ako uzmemo da je prosečna penzija 25000 dinara onda PIO fond godišnje mora da obezbedi <abbr title="(12 meseci * 25000 din * 1707434 penzionera)">4,4 milijarder EUR</abbr> da bi funkcionisao, a obzirom na činjenicu da PIO fond dobija **1,34 milijarder EUR godišnje iz budžeta** jasno je da nije samostalno održiv. Doprinos za PIO na teret zaposlenog su oko [14% a na teret poslodavca 12%](https://www.mojafirma.rs/baza-znanja/koliko-moju-firmu-kosta-plata-zaposlenog/).


## Štednja i Rezerve

Devizne rezerve Srbije su [13,69 milijardi EUR](https://rtv.rs/sr_lat/ekonomija/finansije/devizne-rezerve-srbije-13-69-milijardi-evra_1093085.html), rezerve zlata u okviru deviznih rezervi premašila je [21 tonu, čija je vrednost oko 850 miliona EUR](https://www.blic.rs/biznis/vesti/saznajemo-srbija-povecala-rezerve-zlata-jorgovanka-u-trezoru-sada-ima-vise-od-21-tonu/18n6t51).


Krajem 2017 štednja građana iznosila je [9,3 milijardi EUR i 49,3 milijardi dinara](https://www.blic.rs/vesti/stednja/sta-mislite-koliko-ljudi-u-srbiji-ima-milion-evra-u-banci-iznenadicete-se/92ey19j) (~420 miliona EUR), a distribucija po partijama izgledala ovako:

<img src="/articles/01-stanje/uvod-stednja-raspodela.jpg" width="350" title="Štednja 2017 godinu - raspodela po partijama" alt="" class="img-mb-14">

| Štednja (EUR)          | Broj partija | Ukupna Suma (EUR) |
|------------------------|--------------|-------------------|
| do 500                 |    3,800,000 | 96.6 miliona      |
| od 500 do 3,000        |      383,478 | 542.8 miliona     |
| od 3,000 do 10,000     |      279,936 | 1.59 milijardi    |
| od 10,000 do 25,000    |      148,561 | 2.28 milijarde    |
| od 25,000 do 50,000    |       60,139 | 2.17 milijardi    |
| od 50,000 do 100,000   |       19,651 | 1.25 milijarde    |
| od 100,000 do 500,000  |        5,677 | 987.84 miliona    |
| od 500,000  pa na više |          343 | 337.7 miliona     |
|                        |              | 9.3 milijardi     |

Pri ovome ako partija u isto vreme znači fizičko lice, onda 1,002,019 ljudi nema račun ili nema ušteđevinu na istom. Sasvim je moguće da jedno lice ima više računa u nekoliko različitih banki čime je slika o siromaštvu još gora.

Na kraju 2019 godine devizna štednja se uvećala na [10,8 milijardi EUR a dinarska na 79,5 milijardi dinara](https://www.nbs.rs/internet/latinica/15/mediji/vesti/20200130_analiza.html) (~680 miliona EUR). Mada se može činiti da je 11.5 milijardi EUR prilično dobar rezultat, prosečna ušteževina je manja od 1640 EUR po glavi stanovnika. Što bi bilo dovoljno za 3 do 6 meseci osnovnih životnih potreba u slučaju nečeg nepredvidivog. Raspored ušteđevine je takav da 7% ljudi u Srbiji poseduje 75% svog novca na računima banki, dok 13% poseduje 99% svih sredstava u bankama. Ovo je ogroman disbalans, mada ne govori o Neto ukupnom bogatstvu jer često ljudi imaju vrednost koja je zarobljena u nepokretnostima (nekretnine, automibili, roba ...). 

Sredinom 2019 bankari su predložili uvođenje negativne kamate za čuvanje deviznih rezervi.<sup>[*](https://www.blic.rs/biznis/vesti/otkrivamobankari-bi-gradanima-naplacivali-cuvanje-stednje-a-evo-sta-jorgovanka-kaze/9fv87zr)</sup>

Dodatnih [3.5 milijarde EUR](https://www.021.rs/story/Info/Biznis-i-ekonomija/223320/Od-1000-gradjana-samo-troje-stedi-u-bankama.html) zbog nepoverenja bankama i u državu čuva se u "slamaricama".


# Dijagnoza

Kada se pacijent razboli i ode kod dokotora, prvo stvar koja sledi je pregled kako bi se postavila dijagnoza. Pacijent se žali na visok pritisak, ispade agresivnosti, gobitak energije, posrtanje...

Što se teritorije tiče Srbiji osim mora i luke, ima sve. Imamo ravnicu, imamo reke i jezera, imamo šume i planine, imamo potencijal za turizam i uzgajanje hrane, i isto tako brda puna minerala neophodnih za razvoj bilo koje industrije. Klima nam nije ni previše hladna ni previše topla. Imamo dovoljan broj i kišnih i sunčanih dana. Strateški položaj je baš na raskrsnici puteva između istoka i zapada i severa i juga, što je ekstremno dobro ako znate kako da taj potencijal iskoristite i veoma loše ako taj potencijal predate nekom drugom ili svima branite da prođu što se kroz mnogobrojne ratova već dešavalo. Mada su prirodni resursi ekstremno bitni u uslovima izolacije i razvoja unutrađnjeg potencija, oni ne moraju igrati glavnu ulogu u trenutnom svetu globalne ekonomije i informacija, tehnološko intelektualni potencijal zemlje može predstavljati mnogo snažniji izvor ekonomske dobiti. 

Problem je što je baš taj najvažniji potencijal počeo da nestaje, odlazi osipa se. Intelektualci odlaze u inostranstvo a Srbija se brojčano smanjuje i odumire ogromnom brzinom. Da se jednog dana sva krv skoncentriše u nekoliko glavnih organa mozak, srce, pluća i želudac verovatno bi zaključili da je pacijent u stanju kome. To je upravo ono sa čime se Srbija suočava. Sela se gase, kuće zarastaju u korov i propadaju. Putevi se polako osipaju a zbog malog broja stanovnika transportne linije postaju ređe. Infrastruktura, pošte, prodavnice, ambulante, kafane i kafići, vodovod, vodovi električna energija propadaju ili nestaju. I tako deo po deo delovi tela odumiru.

Voleo bi da mogu da kažem da 42% stanovništva održava celu populaciju ali to nije tako jer od tih 42% dobar deo stanovništva koji je zaposlen je ne produktivan. Sad zamislite kako bi izgledalo da od 100 ljudi samo 20 njih izdržava sebe i onih ostalih 80. Mada su i onih ostalih 22 radnika takođe važni i dalje stoji da je broj produktivnog stanovništva nedovoljan. 

Što se bruto nacionalnog dohotka tiče ili merila snage ekonomije, on je u rangu sa zemljama balkana ali ovakva poređenja treba izbegavati po svaku cenu ono nije merilo zdrave ekonomije, isto kao što se u trci ne bi merili sa 5 poslednjih na tabeli govoreći da ste prvi mežu tih pet mada je ispred vas 50 drugih trkača. Ako se uporedimo sa naprednim ekonomijama dolazimo da je naša ekonomija višestruko (10 puta) slabija u odnosu na ekonomije sa sličnom veličinom.

Dalje zabrinjavajući faktor je da uvozimo značajno više nego što izvozimo, i činjenica da se ovaj trend uvećava je veoma bitna.

Buđet zemlje je relativno mali ali u skladu sa BDP-om, međutim ako bolje pogledate broje i sumiramo što smo prethodno rekli dolazimo do nečega veoma zanimljivog. Najveći deo budžeta se popunjava iz uvoza kroz PDV i carinu 43.6%, nakon toga su akcize na duvan i naftu 20.9%, i samo 13.3% je porez na dohodak i dobit građana. 
Šta ovo znači? 
Zamislite da skenirate pacijenta, i vaša prva pomisao je "kakav haos koja je ovo budala uradila", nakon malo dužeg posmatranja počnete a shvatate genijalnost zahvata, jedinog mogućug u datom trenutku. Krvni sudovi srca podpomognuti sa bajpasovima do pluća, želudca i bubrega, svaki od ovih organa stvorio je dodatni pritisak neophodan da bi krv nastavila da se pumpa. Mada je u nedostatku vremena ovo bio jedini mogući potez da bi pacijent preživeo, sada taj isti utiče negativno na stanje pacijenta i preti da trajno destabilizuje njegovo stanje.

Na primertu Britanske i Nemacke ekonomije može se videti da porez na prihod građana i kompanija predstavlja glavni izvor budžeta, to je jako srce, u našem slučaju ono jedva kuca. Dok ako pogledate podatak o izvozu i akcizama vidite da se više od 64.5% prihoda budžeta zasniva na uvozu jer se i one akcize na naftu, duvan i alkohol koji nije uračuna naplaćuje na uvozne proizvode.
Mada su akcize, PDV, carina dobri jer na neki način štite domaću proizvodu, takođe su loši jer stvaraju zavisnost. I kroz podatke o uvozu i izvozu vidi se da je postignuta negativna povratna sprega, gde državi odgovara da se više uvozi jer se time više puni kasa. Ovaj trend je poguban za zemlju jer novac izgubljen izvozom trajno nestaje, ne kruži unutar sistema umesto da se kapital uvećava on se gubi. Takođe, treba primetiti da je ova zavisnost duplo zlo jer otežava razvoj zdravih navika. Primera radi: odvikavanje od nafte ili duvana bi značilo da je država postaje siromašnija, samim tim državi odgovara da vas neki način "truje" figurativno i bukvalno jer se time održava njeno funkcionisanje.

Obzirom da je samo prihod na naftnim akcizama [1.4 milijarde EUR](http://www.parlament.gov.rs/upload/archive/files/cir/pdf/zakoni/2019/BUDZET%202020.pdf), a da su akcize u proseku [60 din po litru](https://www.paragraf.rs/propisi/zakon-o-akcizama.html) jasno je zašto nafta u Srbiji ne pojeftinjuje mada je cena po barellu (159 litara) pala sa $60 na $20 dolara (0.12$ po litru). Država koristi ovu zavisnost da bi se domogla neophodnih sredstava.

> "U zdravom telu zdrav duh"

Postoji zavisna sprega između jedinke i sistema, da bi se stanje poboljšalo potrebna je obostrana promena. I promena uvek počinje sa nekom vizijom šta želite da postignete i kakav život želite da imate, kako na ličnom tako i na nivou zemlje. Bez cilja, putovanje se svodi na bestiljno lutanje a ekonomija na beznadežno manipulisanje brojevima. Ako imate cilj, želju da do tog cilja dođete i veru da to možete sve ostalo su tehnikalije, set određenih radnji koje se moraju uraditi da bi se do tog cilja došlo.

Bez obzira koliko depresivno sve izgledalo postoje načini kako se situacija može značajno poboljšati. To što zemlja ima visoku stopu nezaposlenosti nije u problemu, čak je dobro ako ti ljudi žele da rade. U jednoj ekonomiji je moguće ostvariti i negativnu stopu nezaposlenosti, koja bi značajno ubrzala povećanje ukupnog standarda stanovništva. 


Ono na čemu če se zasnivati moje dalje pisanje je kako da te trendove promenimo. Kada se budemo poredili uvek ćemo ciljati na maksimalno moguće i učiti od njih.

U isto vreme razmatracu iz ekonomske pozicije kao i pozicije ojacanja teritorija i vracanja snage u sve krajeve srbije, cesto poredeci zemlju sa ljudskim organizmom. Kao sto telo ne moze biti jako ako krv cirkulise samo u jednom delu, ostali delovi ce odumreti, isto kao je potrebno probuditi celu zemlju.

dok u vecini razvinijh zemalja ovo zavisi od ...


<style>
    .img-mb-14 { margin-bottom: 14px; }
    .table-wrapper { width: 60%; }
    .table-wrapper table td, .table-wrapper table th { padding: 0 0 0 0 !important; }
</style>