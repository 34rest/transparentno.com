---
title: Proročanstva
date: 2020-05-11 22:22:22
tags: [proročanstva, predviđanja, procene, budućnost]
description: Šta je to što nas tera da verujemo u proročanstva?
card: kristalna-kugla.jpg
comments: true
---
# Proročanstva

U filmu "Lepa Selo Lepo Gore" u jednoj sceni pominje se, navodno deo "Kremanskog proročanstva" u kome se kaže "doći će vreme kad će svi Srbi stati pod jednu šljivu". Ta rečenica ne postoji u knjizi. U pitanju je namerna laž plasirana tokom građanskog rata u Jugoslaviji kako bi se poljuljalo Srpsko jedinistvo. Ti koji su je plasirali su uspeli, jer su znali da ljudi jako veruju pročanstvu mada da ga lično nikad nisu pročitali. Kroz istoriju vladari su često ovo koristili vešto menjajući reči proročanstva kako bi se ili dodvorili narodu ili njime manipulisali.

<img src="/articles/prorocanstva/kremansko.jpg" width="350" title="Kremansko proročanstva" alt="" class="img-mb-14">

U štampanoj verziji Kremanskog proročanstva iz 1998. godine postoji rečenica koja glasi "Doći će vreme kad će svi Srbi stati pod jedan barjak", čime se vidi kako promena jedne reči drastično menja značenje (stati pod jedan barjak znači ujediniti se).

Naš narod je uvek mučio muku sa sujeverjem što će vam osim sociologa potvrditi i dobri verski duhovnici. Pitanje o raznim pojava kao što su demoni, proročki snovi, razne prikaze i duhovi, dobar duhovnik će tumačiti slično kao što bi to radio psiholog zahtevajući da se takve misli odbace. Mnogi monasi posvedočiće da i pored dugotrajne molitve, i celo životnog isposništva i predanosti Boga nikad nisu imali bilo kakvu viziju svetaca ili Boga. Sve što su osetili je milost u svom srcu ili srcima drugih ljudi. Samo po sebi za onoga ko razume, to je sasvim dovoljna nagrada. 

Samim tim sva vračanja za bolju sreću, viđenja budućnosti i proricanja smatrali su se za sujeverje štetne po dušu čoveka iz prostog razloga jer je samo Bogu taj koji zna sve, dok je ljudima dato da pored slobodne volje žive po veri svojoj.

Često se može čuti kako ljudi kažu "Nema smrti do sudnjega časa" aludirajući da ne možemo umreti pre nego što nam je to namenjeno. Ovaj sujeverni stav često može dovesti do ponašanja koje ugrožava živote, kao u slučaju korona virusa gde slične ideje mogu dovesti do širenja zaraze. Interesantno je da je ovo sujeverje u istoj meri zastupljeno i kod vernika i nevernika.
Zašto je ovo "verovanje" pogrešno?
Ako uzmemo da je gore pomenuti iskaz o sveznajućem Bogu istinit to znači da Bog zna i trenutak naše smrti. Istovremeno to implicira da ga ne znamo ni mi, ni naš sveštenik, ni bilo ko drugi (osim onoga ko recimo planira da nas ubije pri čemu je prilično siguran da će uspeti u tome). Onda posledično uzimajući u obzir da je Bog ljudima dao slobodnu volju, od naših izbora i akcija zavisi kad će se to desiti. Poslovica "Ko se čuva i Bog ga čuva" to i potvrđuje. Još gore, ako se ne čuvamo, namerno radeći nešto što bi nas moglo povrediti kako bi dokazali da će nas Božija volja uvek zaštiti, prema verskom kanonu iskušavamo Boga i njegovu moć što je kako je opisano u Hrišćanstvu jedan od većih prekršaja.

Sujeverje je opasno jer predstavlja svojevrsnu anti-veru. Anti-vera nije isto što i ne-vera. Anit vera je verovanje u loše ishod, dok vera uvek treba da ima pozitivan cilj. Vera je zvezda vodilja koja nas vodi kroz metaforičku dolinu smrti do života. I pored mogućih muka, uvek se nadamo pozitivanom krajnjem ishodu bilo da je to spasenje, novo carstvo, raj ili vaskrsenje u duhovnom ili nekom tehnokratskom smislu.

Proročanstva su mahom negativna, skoro uvek govore o tome kako će se nešto loše desiti. Da li ste ikad čuli za proročanstvo koje u sebi ima listu dobrih dešavanja koja će se desiti. Bar ja nisam, ako vi jeste voleo bih da čujem. Proročanstva su izraz najdubljih strahova pretočen u upozorenjana, na neki način slična znakovima pored puta. Međutim opsesivno razmišljamo o lošim stvarima postaje samoispunjavajuće. Slično kao svetlo koje hipnotički privlači insekte odvodeći ih u smrt.

Postoji jednostavno psihološko objašnjenje zašto nam se dešavaju stvari kojima smo opterećeni. Ako je naš um plodno tlo, onda ono u šta verujemo predstavlja seme, ponavljanje predstavlja vodu (mentalnu potvrdu) kojom zalivamo to seme, a plod koji ubiramo je ono što ćemo iskusiti jednog dana uz neverovatan broj interakcija kojima će nas naša podsvest navoditi. U tom smislu slično se dešava i na nivou kolektivne svesti jednog naroda ili celog sveta. Ako verujete da su svi korumprani prema svima ćete se odnosti sa nepoverenjem i dozvoljavaćete da akcije korupcije prođu nekažnjeno jer se one poklapaju sa verovanjem da su svi korumpirani.

S' druge strane, ako verujete da možete postati svetski poznati fudbaler, biće vam lakše da svakodnevno ulažete trud i radite na tome. Kad na vaše akcije dobijete i najmanje rezultate, ti rezultati će uticati da putem povratna sprege um pоšalje signal telu da uložite još truda. Vašom verom i akcijama stvaraćete bolju budućnost. Samim tim bitno je u šta verujete i u koga verujete. 

> "Bez obzira da li mislite da možete ili mislite da ne možete - u pravu ste" - Henri Ford

Kad u nešto verujete uložićete sve što je potrebno da nešto uspe. Ako verujete u negativan scenario uradićete sve što je potrebno da bi sebi minirali mogućnost da nešto uspe. Ako verujete da nešto ne zaslužujete nećete pružiti ni najmanju akciju koja bi vas do toga dovela. Sve ovo se mahom dešava na podsvesnom nivo, vođeno anit-verom koju smo izgradili, a naše akcije i emocije se prilagodjavaju ishodu koji nas vodi u propast, samo da bi naš um mogao zadovoljno reći vidiš da sam bio u pravu.

Od boljeg ili lošijeg života, zdravog ili bolesnog okruženja, posla, izbora bračnog druga, društva sa kojim provodimo vreme, pa sve do vladajučih stranki i državnih sistema sve zavisi od naše vere. Što se onog poslednjeg tiče oni su stvar rada sa velikim brojevima i kolektivne svesti jednog naroda.

Vera kaže da čovek ima slobodnu volju i da je sudbina u njegovim rukama, da nije tako sve svete tajne bile bi uzaludne. Bez odsustva slobodne volje čak i naši pokušaji da budemo bolji bili bi lišeni svakog smisla jer ništa ne bi zavisilo od nas.

Ako posle svega i dalje niste u stanju da odbacite proročanstva kao što je Kremansko, treba znati još nešto o njemu, ono je posebno po jednoj stvari, jer posle mnogih nedaća ono govori o srećnom vremenu koje će doći, pa tako kaže:

"Ondak će poći svi narodi i zemlja će postati prava rajska bašča. Hrana će iznicati svuđe, i u rijekama, morima i šumama. Oni, koji se ondak rode živjeće srećno i dugovječno da će i zaboraviti kad su se rodili."

A ako već verujemo da će se to desiti, zašto ne uraditi sve moguće što je u našoj moći da se to desi što pre, kako bi mi bili ljudi koji će to dobro vreme iskusiti?

Eto, na kraju nadam se da ćete smoći snage da preispitajte stvari u koje verujete, ko zna možda će vam to dati uvid kako da poboljšate stvari u vašem životu.

<style>
    .img-mb-14 { margin-bottom: 14px; }
</style>