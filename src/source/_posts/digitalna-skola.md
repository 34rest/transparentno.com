---
title: Digitalna Osnovna Škola
date: 2020-04-21 09:15:10
tags: [skola, edukacija, skolstvo, digitalizacija, online]
description: Edukacije je prva tema iz serijala o tome kako "gurnuti" Srbiju u 21 vek.  
card: covid19.jpeg
---

U jednoj sceni iz filma "[Šešir profesora Koste Vujića](https://www.youtube.com/watch?v=NWCZAMd1WL8)" iz (1972) rađenom po istoimenom romanu Milovan Vitezović, profesor Vujić kaže "kakva kuhinja takva i deca", i zaista njegova "kuhinja" je dale mnoga znamenita imena poput Jovana Cvijića, Mihaila Petrovića Alasa, Pavla Popovića, Jaše Prodanovića i mnogih drugeih koji su večno zadužili Srbiju. 

Ta scena i jedan [post na poslovnoj mreži](https://www.linkedin.com/posts/darkodrazovic_%D0%BC%D0%BE%D1%80%D0%B0%D0%BC-%D0%BF%D1%80%D0%B8%D0%B7%D0%BD%D0%B0%D1%82%D0%B8-%D0%B4%D0%B0-%D1%98%D0%B5-%D0%BE%D0%B2%D0%B0-%D1%88%D0%BA%D0%BE%D0%BB%D0%B0-%D0%BF%D1%80%D0%B5%D0%BA%D0%BE-%D1%80%D1%82%D1%81-%D0%B0-activity-6647854312577867776-hawo/) u kome je roditelj tokom karantina pohvalio napore Ministartstva Prosvete i RTS da u rekordno kratkom roku omoguće deci da nastave sa školskim obavezama potakao me je na razmišljanje te prokomentarisah kratko: "Eto ideja za ubuduce kreirati nekoliko nacionalnih kanala koji ce to emitovati neprestano tokom cele godine."

Nakon tog komentara, neki drugi roditelj pitao je kako da organizuje video konferenciju, a opet neko treći koja applikacija je dobra da organizuje razred ... kako su se nizala pitanja, roj misli je nastavio da mi grebe mozak i rodilo se jos nekoliko ideja. Osim što ljude koji odavde odlaze u neke ekonomski naprednije zapadne zemlje, čekamo da se vrate donoseći prosvećenost, dali bi mogli da dovedemo napredak u Srbiju?
Šta ako bi napravili online školu koja bi bila dostupna svima gde god da su, ovde ili bilo gde u inostranstvu?
Školu koja ne bi zavisila od nacionalne frekvencije ili vremena emitovanja. Školu koja je besplatna i dostupna svima, a opet dovoljno fleksibilna da pomogne deci i roditeljima koji žele ili su primorani da školuju decu od kuće?

## Osnovna ideja
Zamislite da se napravi YouTube kanal koji bi imao čitav plan i program Osnovne skole svih predmeta od 1 do 8 razreda. Video materijal bi bio podržan sa dodatnom `web platforme` koja bi nudila digitalnu učionicu, dnevnik ocena i status napretka, kao i razne igre, testove i kvizove znanja. Pri ovome bitno je da se naglasi da bi sistem ocenjivanja i cela platforma mogli da se ugledaju na [Khan akademiju](https://www.khanacademy.org/), u kojoj se znanje posmatra kao inkrement prethodnog, a ne aproksimacija prethodnih ocena. O ovome se može diskutovati kasnije. Veoma pozitivan deo Khan akademije je prihvatanje da svako dete je individua koja imaju različitu brzinu usvajanja znanja. Bitno je napomenuti da ovaj vid edukacije nije zamena za redovno školovanje nego dodatno nastavno učilo.


## Stanje / statistika
Prema podacima Republickog Zavoda za Statistiku samo za 5 godina broj učenika se smanjio za 41043. Broj učenika osnovih škola je sa 558,869 2015 pao na 517,826 u školskoj 2019-2020. Ovaj broj nam pokazuje da je Srbija ima ogroman problem, osim što nacija ubrzano izumire a ljudi se iseljavaju iz zemlje trbuhom za kruhom, opada i broj dece koja se rađaju, navodeći na zaključka da Srbija umire kao nikad u prethodnoj istoriji. Ali o tome u nekom drugom tekstu.

Kada je pacijent bolestan prvi korak ka ozdravljenju je uvek u psihi. Prihvatanje da treba otići lekaru ili menjati navike. Isto tako svako poboljšanje u sverama informatike i edukacije jedne zemlje povućiće za sobom mnogo pozitivnih promena u ekonomiji i drugim sistemima. Mada se često smatra da je politički vrh glava i nervni sistem zemlje, to nemora da bude tako i mnoge promene o kojima ću pisati mogu se desiti bez čekanja na trom državni birokratski aparat, naručito u sverama koje su javno dobro.

Da se vratimo na brojeve, Srbija trenutno ima:
- 517,826 učenika osnovnih škola
- 52,599 nastavnika i vaspitača - https://data.stat.gov.rs/Home/Result/11020201?languageCode=sr-Latn
- Jedno dete ima oko 8000 časova tokom 8 godina školovanja. Od prvog do četvrtog razreda između 792 do 900 časova godišnje i od petog do osmog razreda između 1026 do 1260 časova godišnje.
- Ako se uzme da približno 20% časova ode na proveru znanja kroz ispitivanja, kontrolne i pismene radove dobijamo da su 6400 časova predavanja.


## Sta je potrebno da bi se ostvarila ovakva idea ili projekat?
Da bi se ostvario potrebno je samo 12 % ili 6400 nastavnika da utroši približno 2 do 4 sata tokom jednog dana, kako bi snimili jedan video. Time bi se dobio video materijal za citav projekat koji bi bio trajno dostupan svima dok god postoji platforma.
Ako bi se odazvalo samo 100 predavača ili 0.2% svih zaposlenih projekat bi mogao da se završi za 64 dana.


## Kako bi se platforma finansirala?
Projekt bi se prvenstveno finansirao na dva nacina kroz donacije (drzava, dijaspora, firme, pojedinci dobre volje) u prvo vreme i kroz YouTube reklame. 
Nadame se da bi se u prvo vreme moglo skupiti dovoljno donacija koje bi pomogle ostvarivanje prve faze projekta.
Međutim sto se tice dugotrajnog finansiranja oslanjao bi se na reklame YouTub-a.
Ako bi svaki ucenik pogledao svaki video bar jednom kanal bi generisao 414 miliona pregleda godisnje.
Mada one u velikome zavise od broja pregleda i algoritma, iz internet izvora vidis se da je generalno na 100 hiljada pregleda moguće zaraditi od $5 do $100 ili $20 hiljada do $415 hiljada dolara godišnje. Međutim to je samo ako računamo maksimlano pomenuti broj pregleda koji bi u relanosti bio mnogo manji.
U ovom trenutku nije moguce reći koji bi bio realni procenat pregleda i da li je to 10% ili manje od gore pomenutog.

Da bi se uspostavilo poverenje, slično imenu ovog sajta svi prihodi i rashodi bili bi potpuno transparentni i dostupni svima. 


## Koji su troškovi? 
- Ideja je da se prvo da svim predavačima koji snime materijal, učestvuju u editovanju video materijala ili kreiranju titlova i prveoda pruži jednokratna isplata. Nakon toga saradnici bi dobijali male naknade na osnovu broja pregleda i popularnosti. Ako se uzme da svaki video košta $10 bilo bi potrebno $64000 za inicijalni video materijal. U prvo vreme da bi ideja uspela morala bi da se osloni na ljude koji su voljni da doniraju svoj rad, dok se ne pokaže da li je moguće okupiti dovoljno donatora ili napraviti platformu profitabilnom.
- Dalje, deo prikupljenog novca bi išao na razvoj informatičke platforme. Stalno zaposleni konsultanti predavači, programer i dizajneri bi napravili informatičku web aplikaciju koja bi mogla da služi svim školama u Srbiji.
- Deo novca bi takođe išao kao pomoć siromašnoj deci, za kupovinu najpotrebnijih školskih učila i hrane.
- I na kraju nakon odbijenog poreza, profit u slučaju da ga bude bilo bi bio usmeren kao pomoć za razvoj novih ideja i konstantno unapređenje postojećeg materijala.


## Zašto?
Ova ideja je važna jer je baš pandemija pokazala koliko je njena neophodnost, naručito roditeljima koji treba da drže decu animiranu zatvorene unutar zidina stanova. Ideja je takođe dovoljno jednostavna i ne iziskuje ništa što već ne posedujemo; sve sto nam treba dobra volja i minimum kompijuterske tehnike i pismenosti. Ovaj projekt moze biti pokazna vezba da mozemo ostvariti velika dela bez cekanja na drzavu ili bilo kog drugog. 

Osim povećanja dostupnosti standardnog školskog programa svima, ova platforma bi takođe mogla da pruži osnovnu finansisku i informaticku pismenost koja bi bila dovoljna da obezbedi alternativni prihod ili "džeparac". Mada se na takve ideje u Srbiji može gledati prilično kontraverzno, na zapadu postoji dosta [dece koji su uspeli da zarade prilično bogatstvo](https://due.com/blog/25-kids-made-1-million-graduating-high-school/) pre srednje škole koristeći računarske veštine. Ovo nikako ne znači da decu treba terati da rade, ali je ovaj model svakako dobar za stvaranje radnih navika, a treba da bude takav da ne sputava one koji zaista žele i koji su talentovani. Vreme kad su se ljudi školovali za jedan posao za čitav život nestaje, a budućnost posla koje je pred name će biti mnogo dinamičnija, i shodno tome školski sistem treba prilagodi zahtevima budućeg društva i ekonomije. 


## Kako?
Da bi se ovo desilo nije potrebno čekate dozvolu, odobrenje ili tapkanje po ramenu raznih državnih ili drugih institucija, potrebna je samo dobra volja ljudi koji žele da pomognu se ovo desi. Naravno u pogrešnim rukama svaka vizija se lako može iskvariti. Ako vam ova ideja ima smisla i želite da se desi možete pomoći na mnogo načina: prosledite link ovag tekst nekome kome može biti zanimljiv, ili možda prosvetnom radniku koji želi bolju Srbiju i koji bi voleo da učestvuje u ovoj ideji. 
Ako ste neko ko želi da pomogne pošaljite mi e-mail, a odatle ćemo se već lako organizovati.


Što se tiče ove ideje ili bilo koje ideje na ovom sajtu, šaljite mi svoje komenatare, ideje i predloge. Takođe biću vam zahvalan ako mi ukažete na slovne, gramatičke greške ili propuste.
